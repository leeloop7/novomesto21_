---
id: 94d297d6-ac40-4a0b-b338-dc4f26d6d923
blueprint: blog
title: '4. Novomeški 1/2 maraton zopet za naslove državnih prvakov'
intro: 'Novomeški 1/2 maraton bo tudi letos 3.10.2021 gostil državno prvenstvo članov in članic, mlajših članov in mlajših članic ter veteransko prvenstvo Slovenije v polmaratonu v kategorijah nad 35 let...'
author: c82a7926-03bd-4bb0-81b3-2109899ea6c9
updated_by: c82a7926-03bd-4bb0-81b3-2109899ea6c9
updated_at: 1644485724
featured_image: nm21-2020-6-hd.jpeg
---
Letošnji že 4. Novomemeški 1/2 maraton bo 2. in 3. oktobra 2021. Tudi letos se bodo najboljši tekači Slovenije na novomeških ulicah in cestah potegovali za naslove državnih pravkov v kategorijah članov in članic, mlajših članov in mlajših članic. Obeta se nam odlična konkurenca najboljših tekačev v članski konkurenci in zopet napeti dvoboji. 

Poleg članov se bodo za naslove državnih prvakov v polmaratonu potegovali tudi veterani in veteranke. Veteranske kategorije so nad 35 let po pet let. Državnega veteranskega prvenstva pa se lahko udeleži vsakdo, ki je državljan republike Slovenije in se včlani v ZAVS -Združenje atletskih veteranov Slovenije. Več informacij pa lahko najdete na njihovi strani http://zavs.si 

Na naši strani lahko že najdete nov RAZPIS, prijave pa odpremo 15. maja. Najcenejši rok prijav je do 15.6.2021.

Dvomite ali nam bo prireditev uspelo izpeljati? Tudi lani so dvomili pa smo organizirali enega najlepših polmaratonov. Dobro pa je tudi vedeti da se v primeru odpovedi prireditve prijavnine prenesjo na naslednjo izvedbo.

Ne odlašajte s prijavo!